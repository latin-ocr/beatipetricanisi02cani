XXIV ΙΙ. Prooemium voluminis secundi (IV, 2).

Augustae Vindelicorum mense Iulio anni 1559 munus contionatoris
ecclesiae cathedralis auspicatus, eodem anno plus 40, et anno 1560
novem mensibus 90 sermones sacros habet, eosque tam prospere, ut
iam vere anni 1560 capitulum cathedrale testari possit Canisii con-
tionibus 900 homines ad ecclesiae oboedientiam reductos esse. Strau—
bingae quoquc contionibus frequentibus per sex hebdomadas a. 1558
habitis populum a protestantismo retrahere conatur. Tabernis Al-
satiae festis natalitiis a. 1557 parochum agit. Catechismum Vor-
matiae, Tabernis, aliis locis pueris explicat. Friburgi Brisgoviae,
Selestadii‚ Colmariae, Rubeaci etc. catholicos consolatur et confirmat.
,Parvum catechismum Catholicoruin“, librum precum germanicum,
libellum de colloquio vormatiensi conscribit. Stanislao Hosio, episcopo
varmiensi, et in libris edendis et in legatione Pii IV. Vindobonae
obeunda operam navat. Urbanum Austriacum, episcopum gurcensem,
ne in contionibus coram aula caesaris habendis fidem dissimulet neve
protestantium libros, Scriptura patribusque neglectis, studiosius legat,
Ottonem cardinalem augustanum, ne beneficia ecclesiastica „splen-
doresve“ profanos augere studeat, Albertum V. Bavariae ducem, ne
consiliarios in fide „claudicantes“ audiat, apostolica quadam libertate
hortatur. Eundem Albertum monet, ut libros pravos arceat, in hae-
reticos animadvertat, in locum „consilii religionis“ ex laicis con-
stituti consilium quoddam ecclesiasticum substituat, quod ex clericis
laicisque componatur; „nulla enim pestis“, inquit, „in Ecclesia
nocentior“, quam laici in episcoporum officium se ingerentes. Gra-
vissima etiam sunt, quae Canisius romanae curiae subministrare non
veretur, consilia: Romae collegium adulescentibus anglis, polonis etc.
instituendis condendum, inter episcopos septentrionales et curiam
bonum commercium instituendum; nuntios indigenas et vere aposto-
licos in eas regiones mittendos; beneficia ecclesiastica mensibus „apo-
stolicis“ in indigenas conferenda; germanica ingenia commode trac-
tanda esse. Maxime autem Canisium, ut concilium oecumenicum iterum
resumatur, identidem insistentem cernimus.

Singularem etiam curam Canisius Coloniensibus, licet huius urbis
Socii ipsi non subsint, impendit: Cum Sociis coloniensibus continuum
habet litterarum commercium, archiepiscopo libros mittit, catechismum
suum Coloniae excudendum, iubilaeum ibidem promulgandum, privi-
legia caesarea compluribus typographis coloniensibus concedenda curat,
senatui operam offert etc.

Quae magna cum prudentia a Oanisio dicta gestaque esse non
diffitebitur, qui legerit, quae Canisius in his epistulis etc. pronuntiat
de locorum consuetudinibus, patriis moribus, parochorum voluntatibus
observandis, de reverentia et oboedientia clero etiam vitioso prae-
standa, de linguae germanicae studio colendo. „Leniter et placide“
contionatur. Superiores suaviter subditis praeesse, doctos in pro-
testantibus refutandis molli scribendi genere uti vult.

