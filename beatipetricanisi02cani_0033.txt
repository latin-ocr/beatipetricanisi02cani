II. Prooemium voluminis secundi (IV, 3). XXVII

tium in re litteraria et libraria praevalens auctoritas, ut Canisius assereret „In-
dicern“ in Germania neque promulgatum neque observatum iri. luter ipsos Socios
sunt, qui putent se, si ad litteram euin observare debeant, a scholis cessare debere
parumque fructus ex sacris confessionibus relaturos. Quare facultas ,dissimulandi“
et aliae dispensationes, eaeque aliae aliis maiores, ipsis conceduntur. Gardinali
Augustano permittitur, ut Indice promulgando supersedeat. Canisius ipse in libris
edendis eum ex parte neglegit. Pius IV. ipso pontificatus initio multa ex Indicis
lege, Lainii opera interposita, remittere statuit.

Nec parvi momenti esse videntur, quae Canisius de rebus po-
lonicis testis et spectator refert: Regis et reginae corpora et animi
aegrotant; rex parum strenuus in religione propugnanda; proceres
regem ipsum insolenter tractant, papam et episcopos oderunt3 pro-
testantes a rege et episcopis honorifice tractantur; episcopi senes,
parum periti, tenaciores, cum detrimento religionis a rege nominantur:
clerus dives, sed parum doctus; populus pius, sed per „reformationem ‘⁴
in barbariem quandam retrusus.

Ex altera tamen parte in his Canisii epistulis multa etiam nobis
occurrunt, quibus septentrionalis regionis atque imprimis Germaniae
restauratio religiosa vel portenditur vel etiam incohatur et
efficitur. De Societatis Iesu collegiis eo tempore fundatis Vel fundari
coeptis iam diximus. ‚,Regimen“ oenipontanum, Iacobus Ionas Perdi-
nandi I. vicecancellarius aulicus, Fridericus Staphylus et Leonardus
Piichler eiusdem consiliarii, Simon Thaddaeus Eck Bavariae ducis
cancellarius, Henricus Schweicker eiusdem secretarius, Wiguleus Hundt
universitatis ingolstadiensis curator, laici alii complures catholicam
religionem manifeste profiteri tuerique non dubitant. Ferdinandus L,
Societati amicissimus, Sociorum precibus et sacrificiis vehementer se
commendat, a, 1558 Norimbergae, dum Francofurtum ad electionem
imperatoris proficiscitur, cum Canisio secretissima sua communicat,
a. 1559 Vindobonae Canisium secreto et iureiurando interposito con-
sulit conscientiaeque satisfacere paratus est, saepe per litteras eius
consilia exquirit, filio Elisabetham Angliae reginam uxorem ducturo
aliquem de Societate confessarium et contionatorem adiungere vult.
Phauserus Maximiliani II. contionator lutheranus Vindobona, Balticus
ludimagister protestans Monachio amandantur. Archiepiscopi et episcopi
insignes, veluti Otto Truchsess augustanus, Stanislaus Hosius varmi-
ensis, Antonius Brus vindobonensis, Georgius Drascovitius quinqueeccle-
siensis, Ioannes Przerembski gnesnensis, Nicolaus Olahus strigoniensis,
Michael Helding merseburgensis, ac sacerdotes monachique pii et docti,
ut Ioannes Gmpper, Martinus Cromer, Guilielmus Lindanus, Iodocus
Tiletanus‚ Franciscus Sonnius, Martinus Rithovius, Ioannes a Via,
Ioannes Fabri O. Pr., Mathias Cythardus Ο. Pr., Bartholomaeus Klein-
dienst Ο. Pr., Ioannes Gressenicus O. Pr., Wolfgangus Schmidlkofer
Ο. Min. Obs.‚ Wolfgangus Sedelius Ο. S. B., alii, Canisio amicitia
iuncti, pietatis exemplis, contionibus, libris ecclesiam praeclare defen-
dunt atque illustrant.

