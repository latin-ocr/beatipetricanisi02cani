ΙΙ. Prooemium voluminis secundi (1—111). XIX

stiteram -, sed ipsis temporibus divisi; neque enim rerum locis illis gestarum
tanta erat diversitas vel varietas, ut altera hac divisione uti operae pretium esse
videretur. Praeterea ea, quae libros a Canisio scriptos vel ab eo emendatos vel
alia ratione ipso iuvante editos spectant, non per loca, quibus id factum est, distribui,
sed, ut bibliographis servirem, post monumenta locorum in „monumenta litteraria“
eaque temporibus divisa collegi. Quae autem neque ad haec, neque ad prioris ge-
neris monumenta pertinere videbantur, in fine libri sub hoc titulo: „Monumenta
varia“, eaque ct ipsa per tempora digesta, complexus sum.

III. Epistulas hasce genere et argumentis valde inter se
differre vel obiter inspicienti patet. Aliquae potissimum ad amicitiam
et caritatem, quae Canisio cum Sociis, maxime cum coloniensibus, et
cum externis quibusdam erat, alendam spectant. Sunt aliae, a Canisio
ad episcopos, principes, consiliarios vel ab his ad Canisium datae,
quibus praecipue de religione iuvanda agitur. Aliae, paucae tamen,
non quidem verae litterae Societatis „quadrimestres“, quas vocare
solemus, sunt, sed ad hanc rationem plus minusve accedunt. „Rela-
tiones ex legatione polonica datas“ dixeris litteras illas gravissimas,
quas Canisius, a Paulo IV. pontifice cum Mentuato, nuntio apostolico,
theologus in Poloniam missus, inter mensem Octobrem a. 1558 et
Martium a. 1559 ad Martinum Cromer, Poloniae regis apud Ferdi-
nandum I. oratorem, imprimis autem Romam ad Iacobum Lainium
(Laynez), Societatis praepositum generalem, et ad HieronymunrNa-
talem, eius „assistentem“‚ misit (p. 318—371). Harum similes sunt
complures litterae a Canisio anno 1560 Augusta Vindelicorum ad
Lainium missae et ab hoc ad curiam pontificiam relatae, quibus
Canisius Lainio obsequebatur, 24. Februarii 1560 omnibus Societati
Iesu per Germaniam et Galliam praepositis praecipienti, ut, quae
protestantes scriberent molirenturque et quae catholici contra eos
agerent, singulis mensibus praeposito generali renuntiarent, ad pon-
tificem eadem relaturo (infra p. 599—600). Ex litteris, quas Canisius,
Sociorum per Germaniam superiorem praepositus provincialis, nego-
tiorum causa ad subditos, maxime ad collegiorum rectores, dedit vel
ab his accepit, quasque ad litteras „quadrimestres“ („menstruas“,
‚,annuas“) complendas valde necessarias esse constat, haud ita multae
mihi praesto erant. Permultae vero huius voluminis epistulae, eaeque
longissimae et gravissimae, ad commercium illud pertinent, quod inter
Canisium praepositum provincialem et Iacobum Lainium, totius Socie-
tatis primum quidem vicarium (praepositi munere vacante), deinde
praepositum generalem, intercedebat. Quamquam fateri me oportet
ex hac quoque epistularum serie multas perisse; ac quod ad epistulas
a Canisio ad Lainium datas attinet, annus 1560 valde magnas exhibet
lacunas; econtra litteras a Lainio vel ipsius nomine a Ioanne de
Polanco, Societatis secretario, ab a. 1556 ad a. 1559 datas perpaucas
repperi; inde vero a mense Aprili a. 1559 usque ad exitum a. 1560
fere singulis hebdomadis una pluresve huiusmodi epistulae exstant.
Atque ex his, id quod iam in prooemio generali me monui facturum,

