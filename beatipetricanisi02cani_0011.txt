PRAEFATIQ

Quibus diebus volumen hoc in lucem prodit, saeculum tertium
ab obitu Beati Petri Canisii (ἦ- 21. Decembris 1597) expletur. Notum
est summum pontificem LEONEM XIII. de hac „memoria saeculari
B. Petri Canisii“ Roma kalendis Augustis a. 1897 ad archiepiscopos
et episcopos Austriae, Germaniae, Helvetiorum praeclaras edidisse
litteras encyclicas, in quibus Canisium nostrum „virum eximiae
sanctitatis“ et „hominem sanctissimum“ atque „alterum
post Bonifacium Germaniae Apostolum“ vocare non dubitavit.
Communibus quoque litteris pastoralibus m. Maio a. 1897 datis beatissimi
viri memoriam apud fideles suos instauraverunt episcopi Confoederationis
helveticae, in qua terra ille postremos 17 vitae annos exegit supremum-
que diem obiit. Iidem episcopi Friburgi Helvetiorum, quae urbs Ca-
nisii sepulcrum se habere gloriatur, congregati sunt, quo tempore
quartus doctorum catholicorum „congressus internationalis“ ibidem
habitus sollemnes honoris significationes Beato Petro Canisio exhibuit.
Cui alia quoque multa sub idem tempus officia obsequiaque pia prae-
stita sunt: Ex plurimis Helvetiae pagis, atque etiam ex Germania et
Neerlandia piae peregrinationes -— indulgentia plenaria instar „iu-
bilaei“ a sede apostolica oblata — ad Canisii tumulum, Friburgi in
templo sancti Michaelis positum, institutae, quibus multa milia inter-
erant hominum. Tota respublica friburgensis, reverendissimo et illu-
strissimo domino Iosepho Deruaz, episcopo lausannensi et gene-
vensi, atque omnibus magistratibus et ecclesiasticis et civilibus ad-
stantibus, sollemniter Beato Petro Canisio consecrata. Eiusdem sacrum
corpus compluries ex altari depromptum laetaque pompa per urbis
plateas delatum. Multis quoque aliis locis Canisii nomen celebratum
est, vel fidelibus per reverendissimos episcopos ad tantum patronum
colendum et invocandum excitatis (ut reverendissimus D. Dr Paulus
Leopoldus Haffner, episcopus moguntinus, Moguntia 15. Augusti 1897
ea de re emisit litteras pastorales), vel conventibus virorum catholi-
corum ad hoc indictis, vel ludis scenicis actionibusque musicis habitis,

