112 2:30. Canis-ius Iacobo Lainio.

nimirum eo quibusdam operariis, cum tandem, concinnatis omnibus,
serio fuerint expetiti. Non expetentur autem, opinor, ante Martium
proximum, sed praemonitos tamen ac praeparatos isti nos‘* volunt, ut
vocati maturius accedant. De numero mittendorum antea sollicitus
fui; nunc satis intelligere videor, haud pauciores quam Ingolstadii
foventur, in hoc quoque loco ali posse. Dominus IESVS pro sua
ingenti bonitate respiciat cum Bauariam‚ tum Germaniam in his tantis
aerumnis, quae mille animarum perniciem quotidie post se trahunt.

Addam de Doctore Tilano, quem nunquam arbitrabar e Vienna
Pragam rediturum, nouasque iterum excitaturum turbas apud patronos
Collegii, ut certe magno in metu nostri fuerint, et idcirco ad me
anxie scripserint, sicut et Rector1 suis litteris isthuc missis declarauit.
Rursus nihil minus expectabam, quam hominem illum nostris Ingol-
stadii molestum fore, et cum eodem agendum hic esse mihi, ut quo-
quo modo curarem abire, qui nullis placere posset, et nobis etiam
infamiae apud vulgus futurusb videretur 2. Quae dixerit et fecerit,
suis litteris testabitur P. Covillonius: ego cum minis et imperio nihil
terrere aut permonere hominem sic satis peruicacem possem, blandis
tandem promissis effeci, ut sedatior factus iter ingrederetur, seque
Romam conferre promiserit. Exegit litteras⁷ quibus apud R. T. pro
ipso intercederem: scripsi, et illi praelegi⁰‚ ne quid dubitaret. Postu-
lavit uiaticum hic et Patavii 3: dedimus pro tenuitate nostra, cum ex
Viennensibus et Pragensibus fratribus plus emunxerit, quam quis-
quam opinor alius possit. Et litteras ad Rectorem Patauinum 4 ad-
iunxi, quibus novum Patavii viaticum in Urbem usque impetraret.
Lucrum esse deputauimus, quidquid in illum, modo abiret, contulimus3
veriti ne sicut aliquando minatur, tragediam nobis publicam excitaret,
ut qui ne sui quidem compos subinde uidetur, et vix est tractabilis.
Igitur, Deo laus, hodie ille discessit sic satis animatus, quem omnes
cupimus primum se ipsum accusare potius quam alios3 deinde sic in
schola obedientiae corrigi, ut ex doctore discipulus, ex philosopho
parvulus in Christo 5 fiat, et ubique sapiat ad sobrietatem&

²¹ Sic ast. priam,- uos? b futurum ap. prius.
⁰ perlegi ap. prius.

¹ P. Ursmarus Goissonius, rector collegii pragensis.

'2 Vide supra p. 105. Tilanus, Vindobonae theologiam sibi docendam ratus, cito
eo advolavit; at ubi id a rectoris vicario extorquere nou potuit, neglecta oboedientia
l’ragain rediit. Quem cum rector in collegium recipere per Societatis constitutiones
vetaretur, Tilanus apud Societatis amicos magnas turbas excitavit, donec tandem
inductus est, ut Ingolstadium abiret (Schmidl l. c. I, 111—113).

³ Postulavit, ut novum viaticum sibi daretur, cum in itinere romano venisset
Patavium (Padova), ubi collegium Societatis exstabat.

'¹ I'. Ioannem Baptistam Tavonum? P. Benedictum Palmium‘? Cf. supra
p. 100⁷.

⁵ 1 Cor. 3, 1. ⁶ Rom. 12, 3.

