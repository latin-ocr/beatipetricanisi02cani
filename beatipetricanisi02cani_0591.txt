Augusta Vindelicorum 30. Septembris 1559. 523

Ad P. Victoriam litteras Archiepiscopo Gnesnensi scriptas misi,
et cupio illum, si vocatus abibit, intra paucos redire menses, ut certe
Viennensis Collegii et Caesareae Maiestatis ratio postulat. Vereor,
ne Archiepiscopum deterreat lecta Collegiorum fundandorum formula 1:
sed faciet tamen P. Victoria, quod iussus est facere. Dominus pro-
speret hanc illius profectionem in bonum publicum Poloniae. De aliis
P. Victoriam per litteras monui.

Scripsi videri mihi quoque non minus sumptuosum, sed etiam [sic]
laboris ac taedii plenum opus illud typographicum. Emerunt autem
nostri modo typos Viennae et ad edendum se instruunt 2. Dominus
conatus bonos provehat in gloriam suam. Quantum audio, non veniet
expectatus ille Germanus ad calcographiam. Sic narravit P. Martinus 3,
qui cum Petro Juliacensi aegroto, et Ioanne Flandro sartore huc,
duce Christo, pervenit. De quo Ioanne hoc nobis fuit ingratum, quod
nullum edidisset votum Societatis; deinde quod plane dissuadentibus
nobis abire voluerit in patriam, curaturus, ut ait, rem familiarem, ac
postea rediturus. Sed illius desiderio non tenemur. Audio et alium
fuisse venturum Marinum, qui cum a P. Benedict04 examinaretur,
idoneus illi visus non est ad profectionem, credo ob mentis incon-
stantiam. Putamus autem non parum referre, ut qui mittuntur, ut-
cumque sani et in vocatione firmi veniant in hanc Provinciam, quae
constantes et probatos Dei servos requirit.

Ac de Petro quidem Iuliacensi, qui nobis sacerdotali statu ob
ingenii tarditatem et imperitiam indignus videtur, quique ob linguae
vitium talentum concionandi adfert exiguum, hoc solum statuemus, ut
aut Monachium veniat, si valetudo permittet, aut Iugolstadii maneat.
Interea tamen libenter sequemur, si quid aliud visum sit R. V.

De P. Martino scripsi alias; idemque probat nunc ipse, profec-
tionem suam rectius in aestatem prorogari. Interea se componet ad
munus concionandi, et ubi accesserit frater meus, quem valde miror
tandiu abesse, Monachium ibit, ubi fortasse et ego principiis adesse
cogar. nostri enim expectantur.

De viatico fateor aliquem haerere mihi scrupulum, si Princeps
exsolvere debeat, quidquid absument in Germaniam modo proficiscenteS,
deinde ex Collegio Viennensi venientes. Exigerem ego summam
omnem audacius, si non pauci essent venturi Monachium, et alii deinde
post paucos menses instruendi forent nouo viatico. Deinde rogati
unde nostri veniant veritas coget fateri, quam pauci ex Urbe sint
profecti. Mirum tam multum absumi a paucis, quantum tres absum-

 

 

1 Vide supra p. 511.

² Antonius Mayer de hac typographia scribit: „Ihre lateinischen Typen sind
gut, weit mehr noch sind aber die griechischen zu loben“ (WViens Buchdrucker-
Gesohichte I, 94). ³ Stevordianus.

⁴ Signifieari videtur Benedictus Palmius, qui 15. Augusti 1559 provinciae longo-
bardicae primus praepositus renuntiatus erat (Sacchinus, Hist. S. J. Π, l. 3, n. 28).

