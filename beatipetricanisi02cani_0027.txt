ΙΙ. Prooemium voluminis secundi (IV, 2). XXI

impius, populus haeresi corruptus, Vindobona in dies magis altera
Vitemberga et Gencva effici videtur.

2. In hac difficillima rerum condicione quid profuerit ecclesiae
et rebus publicis recens tunc orta Societas Iesu, constat ex laudi-
bus, quibus Socii a summis Germaniae viris extollebantur. Ut V. g.
Doctor Ioannes Agricola, medicinae professor in universitate ingol-
stadiensi praeclarus et eiusdem universitatis ,‚camerarius“ sive quae-
stor, in litteris sub a. 1558 ad Albertum V. Bavariae ducem datis,
postquam Sociorum ingolstadiensium in docendo et contionando dili-
gentiam laudavit, sic prosequitur: „Sye seindt sonst viri boni
exempli, seindt fromme vnd aines guetz wandels, ich wais nichts
bosa das ihnen zu verheben were, so leben sye kharglich vnd messig,
fasten vill etc.“ 1 Atque ipse Albertus dux de primis collegii mona-
censis Sociis Monachio 27. Iunii 1560 ad Lainium praepositum gene-
ralem scripsit: „Ita se primo statim aditu composuerunt, vt et vitae
sanctimonia, et in docendo mira felicique alacritate, caeteros suos
fratres Collegas Ingolstadienses laudabili quadam, et Ecclesiae Catho-
licae Vtilissima aemulatione vincere velle viderentur.“ 2 Ferdinandus I.
imperator anno 1558 Societatem Poloniae regi valde commendavit
atque in litteris fundationis collegii pragensis Praga 15. Martii 1562
datis: „De Almae Societatis Jesu“, inquit, „insigni pietate aliisque
innumerabilibus virtutum meritis, nec non sedula et incomparabili
eorum in instituenda Juventute tam moribus christianis, quam in
bonis omnis generis literis diligentia, in habendisque concionibus ad
populum ipsum assiduitate, multorum fide dignorum relatione atque
experimentis exemplisque Caesarei Collegii Societatis ejusdem quod
multis ante annis Viennae. . . instituimus, edocti sumus.“ 3 Simili ratione
Ioannes Fabri, ordinis Praedicatorum, cathedralis ecclesiae augustanae
contionator, a Sociis germanis iuventutem probe pieque institui et
educari anno 1558 in libro germanice edito asseruit (infra p. 907).
Eodem fere tempore episcopi complures iique pietate et doctrina in-
signes, velut Otto Truchsess de Waldburg cardinalis et episcopus
augustanus, Daniel Brendel archiepiscopus et elector moguntinus,
Nicolaus Olahus archiepiscopus strigoniensis, Ioannes Przerembski
archiepiscopus gnesnensis, Michael de Kuenburg archiepiscopus salis-
burgensis, eosdem Socios germanos ad collegia in dioecesibus suis
constituenda invitabant vel etiam vehementer urgebant; multi viri
graves, docti, vere catholici eorum amicos se aperte profitebantur, ut
Antonius Brus de MuglitZ, Martinus Cromer, Ioannes Gropper, Gerardus

¹ Flor. Riess S. J„ Der selige Petrus Canisius (Freiburg i. Br. 1865) p. 1632.
² Matth. Raderus S. J ., De vita Petri Canisii de Societate lesu (Monachii 1614)
p. 96—97. Ioannis Adlzreitter Annalium Boicae Gentis Partes ΙΙΙ, Ed. 2 (Franco-
furti ad Moenum 1710), P. 2, l. 11, n. 15 (col. 269). Vide infra, monum. 194.

³ F. B. ron Bucholtz, Geschichte der Regierung Ferdinand des Ersten. Ur-
kunden-Band (Wien 1838) p. 6693 et vide infra, monum. 158. 159.

