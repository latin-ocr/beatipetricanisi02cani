Praefatio. ⁵ VII

patribus, imprimis RR. PP. Carolo Sommervogel, Francisco Ehrle,
Gerardo Gietmann, omnium vero maxime R. P. Ioanni Baptistae
van Meurs.

Repetens, quae in primi voluminis praefatione dixi, omnes im-
pense rogo, ut, si forte epistulam canisianam vel aliquid ad Canisium
quacumque ratione spectans deprehenderint, mihi significare ne
graventur.

Deo propitio spero fore, ut ex iis, quae hoc volumine positae
sunt, litteris monumentisque eluceat, quain vere sapienterque sanc-
tissimus pater noster LEO XIII. in litteris, quas modo laudavi, pro-
nuntiaverit: Beatum Petrum Canisium, „regiam tenentem viam pro-
batorum scholae christianae doctorum“, „arma doctrinae“ „constanter
tractasse“, „apte“, „prudenter“‚ „neque solum opportunis concionibus
aut disputandi subtilitate, sed scholis praesertim institutis editisque
optimis libris“ de litteris ac religione optime esse meritum.

Emeten prope Roermond (in Hollandia), die 6. Novembris 1897.

Editor.

