II. Prooemium voluminis secundi (IV, 2). XXIII

impedirent, designasse. Dubitari quidem poterat, utrum haec lectori
ante oculos ponere operae pretium esset necne. Re tamen mature
perpensa placuit omnes, quae in manibus erant, Canisii epistulas et
omnes earum partes — tribus tantum particulis, quarum locus infra
p. 264. 375. 643 punctis interpositis designatur, exceptis3 hae enim de iis
rebus sunt, quae ex ipsa sua natura ad internum tantum forum perti-
nent neque ad historicam cognitionem admodum valent - in hoc
volumine proponere. Aliqua sane iam ab aliis quibusdam Societatis
historicis, ut Francisco Sacchino et Ioanne Sohmidl, ex parte saltem,
enarrata erant; ac de reliquis quoque eius generis rebus me cum
Sacchino, ubi de domesticis quibusdam Societatis procellis agit, dicere
posse censeo: Haec „vulgare posteris operaepretium erit, vt Dei
patrocinium intelligant, quo assidue ab intestinis externisque oppu-
gnantibus suam hanc Sodalitatem defendit3 tum vt ii, qui praesunt, si
quid huiusmodi in sua administratione tempus ferat, non modo antiquis
et alienis hominum sanctissimorum, contra quos seditiones acerrimae
exstiterunt, sed etiam domesticis ac recentibus exemplis se conso-
lentur: caeterorum vero, qui moderatorum regimini subiecti sunt,
quisque consuescat crucem Domini arcte complexus, in sancta humili-
tate simplicique obedientia religiosi viri munus explere, duces suos
loco Christi Domini venerari, et eam vitae formam adamare, quam
sancti Spiritus ductu complexus est. “ 1

Haec inter prospera et adversa Canisius firma manu tenebat
gubernaculum navemque certo tramite dirigebat. Ut praepositi pro-
vincialis officio, quod tenebat, satisfaceret, 4112 hisce annis collegia
sibi subiecta semel atque iterum invisebat, nova collegia parabat; bis
Romam ad Societatis negotia curanda venit: collegia romanum et
germanicum pecuniarum subsidiis 011101ον31; apud principes, ut vitae
necessaria suis subministrentur, instat; Sociorum valetudini et studiis
litterariis diligenter prospicit, maxime vero de 1100 sollicitus cernitur,
ut in pietate perpetuo conserventur et crescant.

Etiam maiorem Canisio curam de religione apud externos con-
servanda atque augenda fuisse dixeris. Huius rei gratia per 41l2hos
annos quasi in continuo apparet motu. Inter comitia imperii annis 1556
et 1557 Ratisbonae et anno 1559 Augustae Vindelicorum habita
Ferdinandum Ι. ad iura ecclesiae tuenda exhortatur. episcopos ad
clerum reformandum excitat iisque ecclesiarum „visitationem“ com-
mendat. Anno 1557 in „colloquio religionis“ vormatiensi partis catho-
licae fere princeps exsistit. In cathedralibus ecclesiis coloniensi,
vormatiensi, argentoratensi contionatur. Contionibus in summo templo
ratisbonensi habitis etiam adversarios „in sui admirationem rapit.“

¹ Franciscus Sacchbms S. J.‚ Historiae Societatis Iesu Pars secunda, sive Lai-
nius (Antverpiae 1620) l. 1, n. 73.

